# ПАТЕРНИ ПРОЕКТУВАННЯ

### Патерни (або шаблони) проектування описують типові способи вирішення поширених проблем при проектуванні програм.
   
## Породжувальні

Відповідають за зручне та безпечне створення нових об'єктів або навіть цілих сімейств об'єктів.

- **Фабричний метод (Factory Method)**

Фабричний метод — це породжувальний патерн проектування, який визначає загальний інтерфейс для створення об’єктів у суперкласі, дозволяючи підкласам змінювати тип створюваних об’єктів.

- **Абстрактна фабрика (Abstract Factory)**

Абстрактна фабрика — це породжувальний патерн проектування, що дає змогу створювати сімейства пов’язаних об’єктів, не прив’язуючись до конкретних класів створюваних об’єктів.

- **Будівельник (Builder)**

Будівельник — це породжувальний патерн проектування, що дає змогу створювати складні об’єкти крок за кроком. Будівельник дає можливість використовувати один і той самий код будівництва для отримання різних відображень об’єктів.

- **Прототип (Prototype)**

Прототип — це породжувальний патерн проектування, що дає змогу копіювати об’єкти, не вдаючись у подробиці їхньої реалізації.

- **Одинак (Singleton)**

Одинак — це породжувальний патерн проектування, який гарантує, що клас має лише один екземпляр, та надає глобальну точку доступу до нього.

